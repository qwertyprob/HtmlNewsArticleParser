{
  "Theme": "Ultimele știri",
  "Title": "Mai multe canale de Telegram au fost blocate pe motiv că „a fost încălcată legislația țării”",
  "ImageUrl": "https://zugo.md/wp-content/uploads/2024/09/telegram-app-phone-390x220.jpeg",
  "AltText": "Photo of Mai multe canale de Telegram au fost blocate pe motiv că „a fost încălcată legislația țării”",
  "PublishTime": "22 de ore în urmă",
  "ParseDate": "2024-10-11T13:59:58.934059+03:00",
  "Content": "Mai multe canale de Telegram au devenit inaccesibile în Republica Moldova începând cu data de 10 octombrie, afișând mesajul: „Acest canal nu este disponibil, deoarece a încălcat legislația locală.” Printre acestea se numără conturi asociate cu Ilan Șor și cu alți membri ai echipei sale.</strong> Accesul la canalele de Telegram ale lui Ilan Șor, Marina Tauber, Evghenia Guțul, Vasile Bolea și Alexandr Nesterovschi a fost blocat. De asemenea, canalele legate de blocul „Victorie”, afiliat lui Șor, postul TV6 și organizația „Evrazia”, condusă de fosta contabilă a lui Șor, nu mai pot fi accesate. Această prezentare necesită JavaScript. Vasile Bolea a confirmat pe rețelele sociale că și contul său de Telegram a fost blocat, afirmând că va continua <em>„să fie activ pe alte platforme.”</em> Până în acest moment, Serviciul de Informații și Securitate (SIS) nu a oferit un comentariu oficial în legătură cu blocarea acestor canale. Amintim că recent, SIS <a href=\"https://zugo.md/toate-stirile/inca-cinci-portaluri-rusesti-de-propaganda-blocate-de-sis/237992/toate-stirile\" target=\"_blank\" rel=\"noopener\">a solicitat blocarea accesului</a> la alte cinci site-uri rusești, care promovează propagandă și dezinformare. "
}