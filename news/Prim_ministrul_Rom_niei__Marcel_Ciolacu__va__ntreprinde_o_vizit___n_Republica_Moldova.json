{
  "Theme": "Ultimele știri",
  "Title": "Prim-ministrul României, Marcel Ciolacu, va întreprinde o vizită în Republica Moldova",
  "ImageUrl": "https://zugo.md/wp-content/uploads/2024/10/NjVjYzQzYzZmN2Q1ODgzMDk5NjU5NjUxNDM.thumb_-390x220.jpg",
  "AltText": "Photo of Prim-ministrul României, Marcel Ciolacu, va întreprinde o vizită în Republica Moldova",
  "PublishTime": "o săptămână în urmă",
  "ParseDate": "2024-10-12T11:16:12.0050322+03:00",
  "Content": "Prim-ministrul României, Marcel Ciolacu, va întreprinde vineri, 4 octombrie, o vizită în Republica Moldova.</strong> Premierul Dorin Recean îl va întâmpina pe omologul său de la București cu onoruri militare la Casa Guvernului. Premierii ambelor state vor avea o întrevedere bilaterală, precum și o ședință în format extins a delegațiilor. Prim-miniștrii Dorin Recean și Marcel Ciolacu vor susține declarații de presă, iar ulterior, oficialii vor participa la evenimentul de donare a microbuzelor școlare din partea Guvernului României, care va avea loc în fața Executivului. În timpul vizitei, prim-ministrul României va mai avea întrevederi cu președinta Maia Sandu și cu președintele Parlamentului, Igor Grosu. Din delegația oficială condusă de premierul Marcel Ciolacu vor face parte vicepremierul României, Marian Neacșu; ministrul economiei, antreprenoriatului și turismului al României, Ștefan-Radu Oprea; ministrul agriculturii și dezvoltării rurale al României, Florin Barbu. Agenda vizitei este centrată pe aprofundarea parteneriatului strategic bilateral pentru integrarea europeană a Republicii Moldova și fortificarea legăturilor comercial-economice moldo-române. "
}