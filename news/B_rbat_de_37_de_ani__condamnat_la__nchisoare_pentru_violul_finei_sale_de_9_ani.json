{
  "Theme": "Ultimele știri",
  "Title": "Bărbat de 37 de ani, condamnat la închisoare pentru violul finei sale de 9 ani",
  "ImageUrl": "https://zugo.md/wp-content/uploads/2024/10/1083918612236914852e-1675877545ujnoiec-390x220.jpeg",
  "AltText": "Photo of Bărbat de 37 de ani, condamnat la închisoare pentru violul finei sale de 9 ani",
  "PublishTime": "o săptămână în urmă",
  "ParseDate": "2024-10-11T14:02:06.0403693+03:00",
  "Content": "Un bărbat în vârstă de 37 de ani a fost recunoscut vinovat și condamnat pentru violul unei minore care nu a atins vârsta de 14 ani și acțiuni cu caracter sexual neconsimțite.</strong> Instanța i-a stabilit pedeapsa sub formă de închisoare pe un termen de 14 ani cu executare în penitenciar de tip închis. Sentința poate fi contestată cu apel. Conform acuzării înaintate de procurori, în februarie 2020, inculpatul, aflându-se în ospeție la cumătrii săi, după consumul băuturilor alcoolice, a rămas la ei să înnopteze. Pe timp de noapte, având scopul de a-și satisface pofta sexuală cu fiica minoră a acestora în vârstă de 9 ani, a întreținut cu copila un raport sexual. Inculpatul nu și-a recunoscut vinovăția pentru fapta de care a fost acuzat, invocând că doar a înnoptat la gazde, fără a comite vreo ilegalitate. Acesta urmează a fi reținut și plasat în arest preventiv, fiind anunțat în căutare. "
}