{
  "Theme": "Ultimele știri",
  "Title": "Un bărbat din capitală a incendiat o persoană",
  "ImageUrl": "https://zugo.md/wp-content/uploads/2024/03/Evaluarea-procurorilor-si-judecatorilor-e1639987913116-390x220.jpg",
  "AltText": "Photo of Un bărbat din capitală a incendiat o persoană",
  "PublishTime": "2 săptămâni în urmă",
  "ParseDate": "2024-10-11T14:03:22.2218852+03:00",
  "Content": "Un bărbat în vârstă de 42 de ani, originar din capitală, care a stropit cu benzină și a dat foc unei persoane, a fost trimis pe banca acuzaților. Acesta riscă până la 15 ani de detenție. Dosarul a fost instrumentat de Procuratura municipiului Chișinău.</strong> Conform învinuirii înaintate de către procurorii de la Chișinău, la data de 14 aprilie, curent, pe timp de noapte, învinuitul, în timp ce se afla în ospeție la un bărbat din Chișinău, după consumarea în exces a băuturilor alcoolice, a inițiat un conflict cu acesta. În urma unor observații făcute de către victimă învinuitului cu referire la trecutul său criminal și a statutului acestuia în lumea criminală, pe perioada ispășirii pedepsei în penitenciar, dânsul, manifestând o cruzime deosebită, a luat din preajmă o sticlă cu benzină, pe care a aruncat-o peste corpul victimei și i-a dat foc. Bărbatul a fost preluat de către ambulanță și transportat la Spitalul Clinic de Traumatologie și Ortopedie. În urma leziunilor suportate, victima a decedat. Învinuitul a pledat nevinovat. Acesta se află în arest preventiv. Acuzatul riscă o pedeapsă maximă sub formă de închisoare pe un termen de până la 15 ani. Potrivit procurorilor, acesta nu este la prima abatere de ordin penal, anterior fiind judecat pentru mai multe infracțiuni, petrecând în locurile de detenție peste 20 de ani. Urmărirea penală a fost exercitată de organul de urmărire penală al Inspectoratului de Poliție Ciocana al Direcției de Poliție Chișinău cu suportul ofițerilor de sector al Sectorului de Poliție Vadul lui Vodă. "
}