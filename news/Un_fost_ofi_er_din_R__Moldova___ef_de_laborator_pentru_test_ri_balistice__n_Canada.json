{
  "Theme": "Ultimele știri",
  "Title": "Un fost ofițer din R. Moldova, șef de laborator pentru testări balistice în Canada",
  "ImageUrl": "https://zugo.md/wp-content/uploads/2024/10/f955e684a6745b75c38e645b562497b1-780x456.jpg",
  "AltText": "Photo of Un fost ofițer din R. Moldova, șef de laborator pentru testări balistice în Canada",
  "PublishTime": "No time",
  "ParseDate": "2024-10-11T14:02:03.455189+03:00",
  "Content": "Alexandru Tătărescu în vârstă de 43 de ani a plecat din Republica Moldova în anul 2009, alături de soția sa și primul lor copil. În prezent, familia locuiește în Canada, unde Alexandru este șef de laborator pentru testări balistice. Căștile de protecție la care lucrează ajung, inclusiv, la soldații din Ucraina.</strong> Alexandru povestește că, de când a început războiul în Ucraina, cererea pentru produsele create de angajatorul său – „Galvion”, una dintre companiile de top la nivel global în domeniul echipamentelor de protecție, a crescut, scrie <a href=\"https://moldova.europalibera.org/a/un-fost-ofiter-din-r-moldova-sef-de-laborator-pentru-testari-balistice-in-canada/33142276.html\" target=\"_blank\" rel=\"nofollow noopener\">Europalibera.org. </a> <b>Cum este verificată o cască de protecție</b> Fiind militar de profesie, cu studii la Academia Tehnică Militară de la București, specializare în design de muniții și explozive și grad de ofițer în Republica Moldova, Alexandru a conștientizat din prima zi cât de importantă este munca sa. El spune că el are o responsabilitate mare, căci produsul final trebuie să salveze viața cuiva, fie că este vorba de un soldat, fie de un polițist pe stradă. Alexandru s-a angajat la „Galvion” în anul 2012, când compania tocmai primise câteva proiecte mari, urmând să se ocupe, în special, de fabricarea căștilor de protecție pentru militari. Alexandru avea să efectueze teste balistice și non-balistice. Prototipul unui model de cască sau de vestă antiglonț la care lucrează inclusiv Alexandru poate trece și prin 15 cicluri de verificări, fiind întors după testări pe masa inginerilor. Alteori, clienții pot solicita și testări non-standard, cu trageri din unghiuri speciale sau verificări la temperaturi extreme. <b>„Dacă vrei pace, trebuie să fii gata de război”</b> Alexandru spune că nu exclude o revenire acasă. El susține că și-ar dori să se facă mai multe investiții în apărare și în Republica Moldova, considerând situația precară a țării la acest capitol și instabilitatea regională. În viziunea lui Alexandru, armata moldoveană ar trebui să aibă sisteme de apărare antiaeriană, două-trei escadrile de elicoptere performante, trupe profesioniste bine remunerate în locul serviciului militar obligatoriu și antrenamente la un nivel corespunzător. În ciuda faptului că familia sa se simte bine în Canada, unde soția lui deține o companie de consultanță în imigrație și au doi copii – o fată de 15 ani și un băiat de 13 ani – Alexandru afirmă cu tărie că „Moldova rămâne țara noastră”. Citește întregul articol <a href=\"https://moldova.europalibera.org/a/un-fost-ofiter-din-r-moldova-sef-de-laborator-pentru-testari-balistice-in-canada/33142276.html\" target=\"_blank\" rel=\"nofollow noopener\">aici. </a> "
}