{
  "Theme": "Ultimele știri",
  "Title": "Două persoane, electrocutate în parcul „Gagauziya Land”",
  "ImageUrl": "https://zugo.md/wp-content/uploads/2024/09/gagauziyaland-390x220.jpeg",
  "AltText": "Photo of Două persoane, electrocutate în parcul „Gagauziya Land”",
  "PublishTime": "3 săptămâni în urmă",
  "ParseDate": "2024-10-12T11:18:17.1377525+03:00",
  "Content": "Poliția din Comrat a fost alertată cu puțin timp în urmă despre un incident în parcul Gagauziya Land, unde doi bărbați au fost electrocutați.</strong> La fața locului s-a stabilit că doi bărbați de 34 și 36 de ani au fost electrocutați în timp ce efectuau lucrări la rețeaua electrică. Ambii au fost transportați de urgență la spital de către echipajul medical. La moment, persoana de 34 de ani se află în reanimare, iar celei de-a doua i se acordă ajutor medical. La locul unde s-a produs incidentul se află un echipaj al poliției, pentru a stabili toate circumstanțele. Amintim că, recent, o fetiță de 10 ani și-a fracturat piciorul <a href=\"https://zugo.md/toate-stirile/incident-la-gagauziyaland-o-fetita-de-10-ani-s-a-ales-cu-fractura-dubla-la-picior/237318/toate-stirile\" target=\"_blank\" rel=\"noopener\">în timp ce se juca pe unul dintre terenurile</a> parcului de distracții „GagauziyaLand”. Oamenii legii au menționat că deschiderea acestui parc de distracții pentru copii nu a fost autorizată de autoritățile competente nici până la moment, administratorii căruia au riscat cu sănătatea și viața minorilor și au permis accesul acestora pe teritoriu. Pe acest caz a fost pornit un proces penal în baza articolului 157 din Codul Penal „vătămarea gravă ori medie a integrității corporale sau a sănătății cauzată prin imprudență”, în cadrul căruia urmează sa fie stabilite toate circumstanțele, dar și pedepsite persoanele vinovate de traumele produse copilului. "
}