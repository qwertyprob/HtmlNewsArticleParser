{
  "Theme": "Ultimele știri",
  "Title": "Reținere la Jora de Jos: Bani destinați coruperii alegătorilor, ridicați de CNA și procurori",
  "ImageUrl": "https://zugo.md/wp-content/uploads/2024/10/img-3-390x220.jpeg",
  "AltText": "Photo of Reținere la Jora de Jos: Bani destinați coruperii alegătorilor, ridicați de CNA și procurori",
  "PublishTime": "4 zile în urmă",
  "ParseDate": "2024-10-11T14:00:51.2756389+03:00",
  "Content": "CNA și Procurorii municipiului Chișinău au reținut o persoană în urma unor percheziții desfășurate în localitatea Jora de Jos, raionul Orhei. Operațiunea a avut loc în cadrul unui dosar de finanțare ilegală a unei formațiuni politice, în care este implicat un grup organizat. De la fața locului, autoritățile au ridicat circa 1 milion de lei.</strong> Potrivit faptelor investigate, un grup de persoane ar fi planificat acțiuni ilegale în vederea compromiterii procesului electoral din 20 octombrie în localitatea Jora de Jos, inclusiv prin coruperea alegătorilor. Astfel, mijloacele financiare ridicate urmau a fi utilizate pentru remunerarea membrilor de partid și a simpatizanților acestuia, organizarea evenimentelor festive, concertelor, întrunirilor sau altor acțiuni publice, închirierea mijloacelor de transport, alimentarea cu combustibil sau remunerarea șoferilor. În urma perchezițiilor au fost ridicate mijloace financiare în diferită valută, precum și obiecte și documente care demonstrează proveniența și destinația ulterioară a banilor. Urmărirea penală se desfășoară sub conducerea procesuală a Procuraturii mun. Chișinău. Amintim că orice persoană se prezumă a fi nevinovată până la pronunțarea unei decizii definitive și irevocabile de judecată. "
}