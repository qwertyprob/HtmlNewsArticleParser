{
  "Theme": "Ultimele știri",
  "Title": "Elevii de la Liceul „Aristotel” nu s-au intoxicat în cantina instituției. Ce arată rezultatele anchetei epidemiologice",
  "ImageUrl": "https://zugo.md/wp-content/uploads/2024/09/232579-193127.jpeg",
  "AltText": "Photo of Elevii de la Liceul „Aristotel” nu s-au intoxicat în cantina instituției. Ce arată rezultatele anchetei epidemiologice",
  "PublishTime": "No time",
  "ParseDate": "2024-10-12T11:18:11.7152188+03:00",
  "Content": "Elevii de la Liceul Teoretic Republican „Aristotel” din Chișinău nu s-au intoxicat cu mâncare din cantina instituției, conform rezultatelor anchetei epidemiologice realizate de Agenția Națională pentru Siguranța Alimentelor (ANSA).</strong> Inspectorii ANSA au inițiat un control inopinat la operatorul din domeniul alimentar, responsabil de alimentația copiilor în incinta cantinei liceului, în urma suspiciunii la toxiinfecție alimentară <em>„Astfel, conform rezultatelor investigațiilor de laborator, obținute la data de 23.09.2024, în produsele alimentare nu au fost identificate microorganisme patogene care ar putea provoca toxiinfecții alimentare. Probele prelevate din produsele alimentare și apa potabilă nu au relevat prezența microorganismelor patogene. După măsurile de dezinfecție și igienă, cantina își va putea relua activitatea.”</em>, menționează ANSA. Amintim că 65 de elevi și un angajat al instituției de învățământ <a href=\"https://zugo.md/toate-stirile/intoxicatie-alimentara-la-uun-liceu-din-chisinau-65-de-elevi-au-ajuns-la-spital-un-copil-in-sectia-de-reanimare/237725/toate-stirile\" target=\"_blank\" rel=\"noopener\">au prezentat semne clinice de boală</a>, majoritatea fiind spitalizați sau sub tratament ambulator. "
}