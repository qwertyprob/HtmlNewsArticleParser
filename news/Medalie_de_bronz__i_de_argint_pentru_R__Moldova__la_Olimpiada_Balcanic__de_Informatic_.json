{
  "Theme": "Ultimele știri",
  "Title": "Medalie de bronz și de argint pentru R. Moldova, la Olimpiada Balcanică de Informatică",
  "ImageUrl": "https://zugo.md/wp-content/uploads/2024/09/4609940018432357646576308834926932188513708n-17273294618tkdne9-390x220.jpeg",
  "AltText": "Photo of Medalie de bronz și de argint pentru R. Moldova, la Olimpiada Balcanică de Informatică",
  "PublishTime": "2 săptămâni în urmă",
  "ParseDate": "2024-10-12T11:17:34.2490928+03:00",
  "Content": "Lotul olimpic al Republicii Moldova a obținut o medalie de argint și o medalie de bronz la Olimpiada Balcanică de Informatică. Concursul s-a desfășurat în orașul Ohrid, Macedonia de Nord, în perioada 20 – 26 septembrie curent, anunță Ministerul Educației.</strong> Medalia de argint a fost obținută de Timur Degteari, elev la Liceul Teoretic „Orizont” din Durlești, municipiul Chișinău, iar medaliat cu bronz este Alin Popescu, elev al aceleiași instituții de învățământ. În cadrul celei de-a 31-a ediții a Olimpiadei Balcanice de Informatică au participat 61 de elevi din 16 țări. Republica Moldova a fost reprezentată de patru elevi și doi profesori: – Alin Popescu</strong>, Instituția Privată de Învățământ Liceul Teoretic „Orizont”, or. Durlești, mun. Chișinău; – Timur Degteari</strong>, Instituția Privată de Învățământ Liceul Teoretic „Orizont”, or. Durlești, mun. Chișinău; – Alexei Baca</strong>, Instituția Privată de Învățământ Liceul Teoretic „Orizont”, or. Durlești, mun. Chișinău; – Ciprian Mihalcea</strong>, Centrul de Excelență în Informatică și Tehnologii Informaționale, mun. Chișinău; – Igor Bercu</strong>, șef direcție, Agenția de Guvernare Electronică; – Mihail Croitor</strong>, lector universitar, Universitatea de Stat din Moldova, mun. Chișinău. "
}