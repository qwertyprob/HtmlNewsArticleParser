{
  "Theme": "Ultimele știri",
  "Title": "Pe 9 și 10 octombrie va fi limitat temporar accesul persoanelor în anumite locuri publice din Chișinău",
  "ImageUrl": "https://zugo.md/wp-content/uploads/2024/10/32b1d40f2d0334b233625163376ce588-390x220.jpg",
  "AltText": "Photo of Pe 9 și 10 octombrie va fi limitat temporar accesul persoanelor în anumite locuri publice din Chișinău",
  "PublishTime": "3 zile în urmă",
  "ParseDate": "2024-10-12T11:14:40.6885914+03:00",
  "Content": "Primăria Municipiului Chișinău informează că în perioada 09-10  octombrie 2024 va fi limitat temporar accesul persoanelor în anumite locuri publice din capitală.</strong> Măsura este luată de poliție, în legătură cu vizita oficială în Republica Moldova a președintei Comisiei Europene, Ursula von der Leyen. Astfel, pe data de 09 octombrie 2024, în intervalul orelor 08:00-22:00 și pe 10 octombrie 2024, în intervalul orelor 08:00-18:00, va fi închis temporar accesul persoanelor în anumite locuri publice din municipiul Chișinău, din centrul orașului și arterele care fac legătura cu Aeroportul Internațional Chișinău, inclusiv desfășurarea manifestărilor în masă, lucrărilor de reparație a drumurilor/a rețelelor electrice/termice, apeduct/canalizare și tăiere a arborilor, în perimetrul străzilor pe unde se va deplasa coloana oficială. Excepție de la restricțiile indicate mai sus sunt manifestările social-culturale, menționate în declarațiile prealabile, depuse la Primăria Municipiului Chișinău în perioada enunțată. Conducătorii auto sunt îndemnaţi să se conformeze cerințelor agenților de circulație, să manifeste răbdare și disciplină, fără abateri de la Regulamentul circulației rutiere. "
}