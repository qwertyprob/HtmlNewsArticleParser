{
  "Theme": "Ultimele știri",
  "Title": "Precizările meteorologilor despre ciclonul care se apropie de Republica Moldova",
  "ImageUrl": "https://zugo.md/wp-content/uploads/2024/09/150a185ad244e73d0b4df16a51d163da-390x220.jpg",
  "AltText": "Photo of Precizările meteorologilor despre ciclonul care se apropie de Republica Moldova",
  "PublishTime": "2 săptămâni în urmă",
  "ParseDate": "2024-10-11T14:02:33.5107706+03:00",
  "Content": "Un ciclon se apropie de Republica Moldova dinspre România, însă efectele asupra țării noastre vor fi limitate, afectând mai ales raioanele din nord.</strong> Conform Serviciului Hidrometeorologic de Stat, se preconizează o răcire a vremii, însoțită de ploi. Informațiile au fost oferite de Sergiu Lazarencu, ministrul Mediului, și Ghenadie Roșca, șeful Direcției prognoze meteorologice din cadrul Serviciului Hidrometeorologic de Stat. <em>„Suntem la curent cu ultimele evoluții ale fenomenului care va ajunge în noaptea aceasta, dinspre România. Se estimează că Republica Moldova va fi doar ușor afectată, în special în raioanele nordice”</em>, a declarat Sergiu Lazarencu. Ghenadie Roșca a adăugat că temperaturile vor scădea semnificativ în perioada următoare, după ce țara s-a confruntat cu temperaturi de până la 30 de grade Celsius. <em>„Ne așteptăm la o răcire a vremii datorită masei de aer rece aduse de ciclon, care va aduce și precipitații, dar acestea nu vor fi periculoase pentru teritoriul nostru, afectând mai ales nordul și granițele cu România”</em>, a explicat specialistul. "
}