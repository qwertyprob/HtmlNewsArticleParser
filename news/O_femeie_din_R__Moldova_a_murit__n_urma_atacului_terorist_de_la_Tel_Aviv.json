{
  "Theme": "Ultimele știri",
  "Title": "O femeie din R. Moldova a murit în urma atacului terorist de la Tel Aviv",
  "ImageUrl": "https://zugo.md/wp-content/uploads/2021/04/maeie-390x220.jpg",
  "AltText": "Photo of O femeie din R. Moldova a murit în urma atacului terorist de la Tel Aviv",
  "PublishTime": "o săptămână în urmă",
  "ParseDate": "2024-10-12T11:16:16.5120624+03:00",
  "Content": "O femeie originară din Republica Moldova decedat în urma atacului terorist din orașul Tel Aviv din Israel, care a avut loc marți seara.</strong> „Ministerul Afacerilor Externe al Republicii Moldova își exprimă regretul profund în legătură cu decesul unei cetățence a țării noastre în urma atacului terorist din Yaffo, Tel Aviv, produs în seara zilei de 1 octombrie 2024. Ambasada Republicii Moldova în Israel este în contact permanent cu autoritățile locale, fiind în așteptarea confirmării oficiale a identității victimei. De asemenea, misiunea noastră diplomatică este pregătită să ofere rudelor și apropiaților victimei toată asistența consulară ce se impune”, se arată într-un comunicat al MAEIE. „Adresăm pe această cale sincere și profunde condoleanțe tuturor familiilor îndoliate în urma sângerosului atac terorist soldat cu șapte victime și produs în paralel cu atacul balistic iranian asupra Israelului. Ambele atacuri au fost condamnate cu fermitate de autoritățile Republicii Moldova”, se mai arată în comunicat. Amintim că atacul a avut loc într-un tramvai din orașul Tel Aviv. Doi atacatori, unul înarmat cu o pușcă de asalt și altul cu un cuțit, au atacat civili. Vezi și: <a href=\"https://zugo.md/toate-stirile/video-iranul-a-atacat-israelul-pentru-prima-oara-cu-rachete-hipersonice-ambasada-r-moldova-in-israel-ramaneti-in-spatiul-de-protectie/237948/toate-stirile\" rel=\"noopener\" target=\"_blank\">video | Iranul a atacat Israelul pentru prima oară cu rachete hipersonice. Ambasada R. Moldova în Israel: „Rămâneți în spațiul de protecție”</a></strong> "
}