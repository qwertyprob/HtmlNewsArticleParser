{
  "Theme": "Ultimele știri",
  "Title": "Incendiu într-un apartament din Chișinău: O femeie a murit",
  "ImageUrl": "https://zugo.md/wp-content/uploads/2021/08/pompier-incendiu-1200x797-1-e1728630688211-390x220.jpg",
  "AltText": "Photo of Incendiu într-un apartament din Chișinău: O femeie a murit",
  "PublishTime": "4 ore în urmă",
  "ParseDate": "2024-10-11T13:59:45.5857117+03:00",
  "Content": "Pompierii din capitală au intervenit la lichidarea unui incendiu care a izbucnit într-un apartament de pe strada Vadul lui Vodă 62 din municipiul Chișinău.</strong> Apelul de la Serviciul 112 a fost recepționat în noaptea de 11 octombrie, la ora 00:40. Potrivit primelor informații, fumul dens a fost observat la etajul 2 al unui bloc de locuit cu cinci nivele. La fața locului au fost îndreptate 5 echipe de pompieri și salvatori. Ajunși, aceștia au stabilit că focul a cuprins mai multe bunuri materiale din interiorul locuinței cu suprafața totală de 50 m2. În timpul intervenției pompierii au evacuat doi bărbați în vârstă de 40 și 35 de ani din apartamentul afectat. Ulterior, la fața locului, aceștia au primit îngrijirile medicale de rigoare, refuzând spitalizarea. Totodată, angajații IGSU în timpul misiunii au depistat cadavrul unei femei în vârstă de 58 de ani. În urma incendiului focul a distrus bunuri materiale din antreul locuinței, dar și din interiorul unei camere cu suprafața de 12 m2. Cauza și circumstanțele izbucnirii incendiului urmează a fi stabilite de organele de resort. Potrivit IGSU în ultimele 24 de ore salvatorii și pompierii au intervenit în 31 situații de risc. "
}