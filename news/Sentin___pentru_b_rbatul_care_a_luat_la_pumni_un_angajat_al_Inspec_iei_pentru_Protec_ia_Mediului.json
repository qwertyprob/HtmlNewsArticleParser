{
  "Theme": "Ultimele știri",
  "Title": "Sentință pentru bărbatul care a luat la pumni un angajat al Inspecției pentru Protecția Mediului",
  "ImageUrl": "https://zugo.md/wp-content/uploads/2024/06/iasi_un_tata_si-a_dat_fiul_in_judecata_si_i-a_cerut_inapoi_banii_dati_pentru_facultate_dupa_ce_a_aflat_ceva_neasteptat.jpeg",
  "AltText": "Photo of Sentință pentru bărbatul care a luat la pumni un angajat al Inspecției pentru Protecția Mediului",
  "PublishTime": "o săptămână în urmă",
  "ParseDate": "2024-10-11T14:01:31.8245359+03:00",
  "Content": "Procuratura raionului Fălești anunță despre pronunțarea unei sentințe de condamnare a unui bărbat de 49 de ani din raionul Nisporeni pentru aplicarea violenței față de o persoană cu funcție de răspundere.</strong> Potrivit sentinței Judecătoriei Bălți, Sediul Fălești, inculpatul a fost condamnat la amendă în mărime de 900 unități convenționale (45 000 lei). Instanța l-a obligat să mai achite 25.000 lei, ceea ce constituie compensația bănească pentru prejudiciul moral suportat, și alte plăți în sumă de 8.470 lei. Procurorii i-au înaintat învinuirea pe faptul că la 28 decembrie 2022, pe timp de zi, inculpatul, aflându-se la intrarea în satul Albinețul Vechi, raionul Fălești, intenționat, urmărind scopul sistării activității de serviciu a unui angajat al Inspecției pentru Protecția Mediului Fălești, care la acel moment documenta fapta de circulație a produselor lemnoase, fără acte de proveniență, comisă de către un alt bărbat, i-a aplicat mai multe lovituri cu pumnii în regiunea capului, cauzându-i leziuni corporale neînsemnate. Mai exact, partea vătămată întocmea proces-verbal cu privire la constatarea contravenției pentru un șofer care transporta ilegal pomi de Crăciun, iar inculpatul, care s-a dovedit a fi șeful șoferului, a venit la fața locului pentru a se răfui cu reprezentantul statului. "
}