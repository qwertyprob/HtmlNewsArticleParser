{
  "Theme": "Ultimele știri",
  "Title": "Premieră electorală: A început expedierea buletinelor pentru votul prin corespondență",
  "ImageUrl": "https://zugo.md/wp-content/uploads/2024/10/462081651_18342018244192202_8971719754368890356_n-390x220.jpg",
  "AltText": "Photo of Premieră electorală: A început expedierea buletinelor pentru votul prin corespondență",
  "PublishTime": "6 zile în urmă",
  "ParseDate": "2024-10-12T11:15:31.4266308+03:00",
  "Content": "Ministerul Afacerilor Externe a început să expedieze plicurile cu buletinele de vot pentru cetățenii moldoveni care au ales să voteze prin corespondență. Primele buletine au fost trimise către alegătorii moldoveni din Canada.</strong> Mai exact, buletinele de vot au fost trimise tuturor alegătorilor care s-au înregistrat prealabil până la data de 5 septembrie. Pe lângă votul prin corespondență, pe teritoriul Canadei vor fi deschise șase secții de votare, unde alegătorii vor putea vota personal, transmite <a href=\"https://www.ipn.md/ro\" target=\"_blank\" rel=\"nofollow noopener\">IPN</a>. De asemenea, echipa Ambasadei Republicii Moldova cu sediul la Stockholm a expediat plicurile cu buletinele de vot către cetățenii moldoveni din Islanda, marcând astfel debutul procesului de votare prin corespondență pentru diaspora din statele nordice. În zilele următoare, plicurile vor fi trimise și către alegătorii din celelalte state nordice, asigurând astfel dreptul la vot pentru toți cetățenii moldoveni din regiune. Votul prin corespondență este pilotat în SUA, Canada, Norvegia, Suedia, Islanda și Finlanda. CEC a tipărit câte 1.809 buletine de vot pentru cei care au solicitat să-și exercite dreptul de vot prin corespondență și câte 852.000 de buletine, pentru fiecare scrutin, destinate secțiilor de votare din străinătate. "
}