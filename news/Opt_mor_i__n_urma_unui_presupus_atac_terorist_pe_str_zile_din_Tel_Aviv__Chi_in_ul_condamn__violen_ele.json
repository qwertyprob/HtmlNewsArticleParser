{
  "Theme": "Ultimele știri",
  "Title": "Opt morți în urma unui presupus atac terorist pe străzile din Tel Aviv. Chișinăul condamnă violențele",
  "ImageUrl": "https://zugo.md/wp-content/uploads/2024/10/GY0WIKDXUAIQxKo-390x220.jpg",
  "AltText": "Photo of Opt morți în urma unui presupus atac terorist pe străzile din Tel Aviv. Chișinăul condamnă violențele",
  "PublishTime": "o săptămână în urmă",
  "ParseDate": "2024-10-12T11:16:27.264206+03:00",
  "Content": "Ministrul Afacerilor Externe al Republicii Moldova, Mihai Popșoi, a condamnat violențele din Tel Aviv și lansarea celor aproximativ 200 de rachete ale Iranului asupra Israelului.</strong> <em>„Suntem cutremurați de atacul terorist îngrozitor care a luat viețile unor israelieni nevinovați în Yaffo. Condamnăm ferm orice formă de violență. Dorim însănătoșire grabnică celor răniți”</em>, a declarat Mihail Popșoi. De asemenea, acesta a spus că R. Moldova condamnă recentul atac cu rachetă iranian asupra Israelului. <em>„Israelul are dreptul la autoapărare”</em>, a punctat ministrul de Externe. Amintim că în seara zilei de 1 octombrie Iranul <a href=\"https://zugo.md/toate-stirile/video-iranul-a-atacat-israelul-pentru-prima-oara-cu-rachete-hipersonice-ambasada-r-moldova-in-israel-ramaneti-in-spatiul-de-protectie/237948/toate-stirile\" target=\"_blank\" rel=\"noopener\">a lansat un atac cu rachete</a> asupra Israelului. Iranul a lansat 200 de rachete împotriva Israelului în atacul său de marţi seară, a anunţat televiziunea de stat iraniană, scrie AFP. La rândul său, armata israeliană afirmase anterior că Iranul a tras în jur de 180 de rachete în direcţia teritoriului său şi că majoritatea au fost interceptate. Iranul a transmis miercuri dimineața că atacul său cu rachete asupra Israelului s-a încheiat, cu excepția unor noi provocări. În schimb, Israelul și SUA au promis că vor riposta împotriva Teheranului. "
}