{
  "Theme": "Ultimele știri",
  "Title": "Ucraina a evacuat mai multe persoane din Liban, inclusiv cetățeni ai Republicii Moldova",
  "ImageUrl": "https://zugo.md/wp-content/uploads/2024/10/Foto-pentru-tiri-2-1-1132x670-1-390x220.jpg",
  "AltText": "Photo of Ucraina a evacuat mai multe persoane din Liban, inclusiv cetățeni ai Republicii Moldova",
  "PublishTime": "o săptămână în urmă",
  "ParseDate": "2024-10-11T14:02:07.7342506+03:00",
  "Content": "Ministerul Afacerilor Externe al Ucrainei a anunțat că 179 de persoane, inclusiv 134 de cetățeni ucraineni și 45 de cetățeni străini, printre care și cetățeni ai Republicii Moldova, au fost repatriați cu succes din Liban.</strong> <em>„La 1 octombrie 2024, sub directivele președintelui Ucrainei, Ministerul Afacerilor Externe și Direcția Principală de Informații din cadrul Ministerului Apărării au desfășurat cu succes o nouă operațiune de evacuare a cetățenilor din Liban”</em>, se arată în comunicatul oficial. Ministrul de Externe al R. Moldova, Mihai Popșoi, a confirmat că unsprezece cetățeni ai Republicii Moldova, printre ei mame cu copii, au fost evacuați din Liban. <em>„Republica Moldova are grijă de cetățenii săi și nu îi va lăsa niciodată în primejdie. Acești cetățeni, 11 la număr, mame cu copii, sunt în siguranță în Polonia, iar mâine dimineață urmează să vină acasă, în Republica Moldova”</em>. În total, au fost evacuate 179 de persoane, dintre care 112 adulți și 22 de copii din Ucraina. De asemenea, 45 de persoane, cetățeni ai Poloniei, Cehiei, Lituaniei, R. Moldova, Braziliei și Libanului, au fost salvate. În timpul operațiunii au fost recuperați și doi câini și o pisică, a mai menționat sursa citată. În cadrul a trei misiuni de evacuare din Liban, au fost evacuați 234 de oameni, dintre care 189 cetățeni ucraineni și 45 cetățeni străini. Ambasada Republicii Moldova în Liban, cu reședința la Ankara continuă să recepționeze cereri de evacuare, potrivit MAE. Cetățenii aflați în dificultate pot contacta ambasada la numărul +90 541 687 2104 sau pe email la <a href=\"mailto:consulat.ankara@mfa.gov.md\" target=\"_blank\" rel=\"noopener\">consulat.ankara@mfa.gov.md.</a> "
}