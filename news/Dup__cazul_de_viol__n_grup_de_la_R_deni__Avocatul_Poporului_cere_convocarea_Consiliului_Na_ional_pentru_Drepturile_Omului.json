{
  "Theme": "Ultimele știri",
  "Title": "După cazul de viol în grup de la Rădeni, Avocatul Poporului cere convocarea Consiliului Național pentru Drepturile Omului",
  "ImageUrl": "https://zugo.md/wp-content/uploads/2024/04/violenta_domestica_devine_infractiune_in_kazahstan._parintii_care_isi_lovesc_copiii_vor_face_inchisoare.jpeg",
  "AltText": "Photo of După cazul de viol în grup de la Rădeni, Avocatul Poporului cere convocarea Consiliului Național pentru Drepturile Omului",
  "PublishTime": "2 săptămâni în urmă",
  "ParseDate": "2024-10-12T11:17:11.4977424+03:00",
  "Content": "Avocatul Poporului, Ceslav Panico, a inițiat o acțiune de sesizare oficială în urma cazului grav de violență împotriva unei femei din localitatea Rădeni, Strășeni, precum și în alte cazuri similare de abuz asupra femeilor și fetelor.</strong> Pe 26 septembrie, acesta a trimis o solicitare Prim-ministrului Dorin Recean, propunând convocarea unei ședințe a Consiliului Național pentru Drepturile Omului pentru a discuta măsuri concrete împotriva violenței de gen. Panico a cerut autorităților să analizeze problemele sistemice ce țin de violența împotriva femeilor și să evalueze implementarea recomandărilor internaționale, inclusiv a celor din raportul GREVIO din 2023, care solicită măsuri mai stricte în acest domeniu. Avocatul Poporului subliniază necesitatea unui plan de acțiuni ferm, majorarea bugetului pentru combaterea violenței de gen și extinderea serviciilor pentru victime. El a avertizat că recentele cazuri de violență reflectă o toleranță îngrijorătoare față de acest fenomen și a îndemnat la o mobilizare urgentă din partea autorităților și a societății în ansamblu pentru a preveni astfel de tragedii. "
}